8 Ρ R O L O G U S.
Menandri Eunuchum, postquam aediles emerunt,
Perfecit, sibi ut inspiciendi esset copia.
Magistratus cum ibi adesset, occepta est agi.
Exclamat, furem, non poetam, fabulam
Dedisse ‚ et nil dedisse verborum tamem
Colacem esse Naevi et Plauti veterem fabulam3
Parasiti personam inde ablatam et militis.

si id est peccatum, peccatum imprudentia est
Poetae, uon qui furtum facere studuerit.

Id ita esse ‚ vos jam judicare poteritis.

Colax Menandri est: in ea est parasitus Colax ,
Et miles gloriosus: eas se non negat

Personas transtulisse iu Eunuchum suam

Ex graeca. Sed eas fabulas factas prius

Latinas scisse sese , id vero pernegat.

Quod si personis iisdem uti aliis non licet ,
Qui magis licet currentes servos scribere ,
Bonas matronas facere , meretrices malas ‚
Parasitum edacem ‚ gloriosum militem ,
Puerum supponi , falli per servum senem ,
Amare, odisse , suspicari? Denique

Nullum est jam dictum , quod non dictum sit prius

